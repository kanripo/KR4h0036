# -*- mode: mandoku-view; -*-
#+TITLE: 嚴陵集
#+DATE: 2015-08-25 00:32:57.323268
#+PROPERTY: ID KR4h0036
#+PROPERTY: BASEEDITION WYG    
#+PROPERTY: JUAN 提要
<pb:KR4h0036_WYG_000-1a>¶
欽定四庫全書　　　　　集部八¶
　嚴陵集　　　　　　　　總集類¶
　　提要¶
　　　　(臣/)等謹案嚴陵集九巻宋董&KR0034;編&KR0034;東平人¶
　　　　逌之子也自著曰廣川葢欲附仲舒裔耳紹¶
　　　　興間知嚴州因輯嚴州詩文自謝靈運沈約¶
　　　　以下迄於南宋之初前五巻皆詩第六巻詩¶
　　　　後附賦二篇七巻至九巻則皆碑銘題記等¶
<pb:KR4h0036_WYG_000-1b>¶
　　　　雜文棻自序謂嘗與僚屬修是州圖經蒐求¶
　　　　碑版稽考載籍所得逸文甚多又得郡人喻¶
　　　　彦先家所藏書與教授沈愫廣求備錄而成¶
　　　　是集中如司馬光獨樂園釣魚菴詩本作于¶
　　　　洛中以首句用嚴子陵事因牽而入于此集¶
　　　　未免假借附㑹沿地志之陋習然所錄詩文¶
　　　　唐以前人雖尚多習見至于宋人諸作自有¶
　　　　専集者數人外他如曹輔吕希純陳瓘朱彦¶
<pb:KR4h0036_WYG_000-2a>¶
　　　　江公望江公著蔡肇張伯玉錢勰李昉扈䝉¶
　　　　劉昌言丁謂范師道張保雝章岷阮逸關詠¶
　　　　李師中龎籍孫沔王存馮京刁約元綘張景¶
　　　　修岑象求邵元馬存陳軒呉可幾葉棐恭劉¶
　　　　涇賈青王達張綬余闢刁衎倪天隠周邦彦¶
　　　　羅汝楫詹元宗陳公亮錢聞詩諸人今有不¶
　　　　知其名者有知名而不見其集者藉棻是編¶
　　　　尚存梗概是亦談藝者所取資矣惟&KR0034;序作¶
<pb:KR4h0036_WYG_000-2b>¶
　　　　于紹興九年而第九巻中有錢聞詩浚西湖¶
　　　　記作于淳熙十六年上距紹興九年凡五十¶
　　　　一年又有陳公亮重修嚴先生祠堂記及書¶
　　　　瑞粟圖二篇作于淳熙乙巳重修貢院記一¶
　　　　篇作于淳熙丙午亦上距&KR0034;作序之時凡四¶
　　　　十七八年則後人又有所附益已非&KR0034;之本¶
　　　　書要亦宋人所續也乾隆四十五年四月㳟¶
　　　　校上¶
<pb:KR4h0036_WYG_000-3a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4h0036_WYG_000-4a>¶
嚴陵集原序¶
詩三百篇大抵多本其土風而有作聖人刪取各繋其¶
國如二南皆正風也周召既分陜而治則繋詩有不得¶
而同三國當變風之始邶&KR0352;既并于衛邶居衛北而詩¶
有北門以興出門而北歸于邶也&KR0352;居衛東而詩有載¶
馳以興東徙渡河而廬于漕也衛在河之北而詩有河¶
廣以興杭葦而南適于宋也是三者皆衛詩而以所收¶
之異隨其國繋之其它葢可類見使夫後世觀詩者因¶
<pb:KR4h0036_WYG_000-4b>¶
土風而知國俗則秦勇豳儉鄭淫魏褊皆自乎此而得¶
之矣近代有裒類一州古今文章叙次以傳者其亦得¶
聖人之遺意歟自東漢之末孫氏據有呉粤之墟始分¶
歙縣之地建為新安郡逮隋而更郡名新定大業改為¶
睦州唐初即桐廬縣别置嚴州尋廢州以縣來𨽻至國¶
朝宣和中始復今名葢以子陵釣臺為是邦重故以名¶
州州境山水清絶著稱自古歴攷前代朱太守以文學¶
備應對之臣於西京後世則有皇甫持正方雄飛李徳¶
<pb:KR4h0036_WYG_000-5a>¶
新施肩吾徐凝咸以詞章名世文為世傳而紀詠其鄉¶
里為多今代如江民表全名直節見推于時文采葢其¶
餘事至于騷人名士過焉而賦者在晉則謝康樂梁則¶
沈隠侯唐則李太白孟浩然白樂天羅隠國朝則梅聖¶
俞蘇子美龎莊敏公王文公其牧守之有文在梁則任¶
彦昇唐則杜紫㣲國朝則范文正公趙清獻公以至吕¶
子進蔡天啓又如張伯玉錢穆父皆嘗官于此者率多¶
賦詠邦人傳諷迨今不絶而獨未有裒類而為集者雖¶
<pb:KR4h0036_WYG_000-5b>¶
有桐江集止載桐廬一邑之文而又繁冗不倫人不甚¶
傳兹者弅與僚屬修是州圖經搜訪境内斷殘碑版及¶
脱遺簡編稽攷訂正既成書矣因得逸文甚多復得郡¶
人喻君彦先悉家所藏書討閲相示又屬州學教授沈¶
君傃與諸生廣求備録時以見遺乃為整比而詳擇凡¶
自隋以上在新安郡者自唐以後迄國朝宣和以前在¶
睦州者取之其未嘗至而賦詠實及此土如唐韓文公¶
近世司馬温公蘇東坡黄魯直葢不得而不録也其有¶
<pb:KR4h0036_WYG_000-6a>¶
名非甚顯嘗過而賦焉一篇一詠膾炙人口者葢亦不¶
得而遺也嗚呼其亦庶幾詩人本其土風之作而聖人¶
各繋其國之遺意乎乃若釣臺雙峙髙風絶企古今歌¶
詩銘記居多編之此集有不容略故總以州名而為之¶
標目云紹興九年夏四月壬申知軍州事廣川董弅序¶
