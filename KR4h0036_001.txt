# -*- mode: mandoku-view; -*-
#+TITLE: 嚴陵集
#+DATE: 2015-08-25 00:32:57.340536
#+PROPERTY: ID KR4h0036
#+PROPERTY: BASEEDITION WYG    
#+PROPERTY: JUAN 卷一
<pb:KR4h0036_WYG_001-1a>¶
欽定四庫全書¶
　嚴陵集巻一¶
　　　　　　　　　　　　　宋　董弅　編¶
　詩¶
　　七里瀨(謝靈運/)¶
羈心積秋晨晨積展游聎孤客傷逝湍徒旅苦奔峭石¶
淺水潺湲日落山照耀荒林紛沃若哀禽相呌嘯遭物¶
悼遷斥存期得要妙既秉上皇心豈屑末代誚目覩嚴¶
<pb:KR4h0036_WYG_001-1b>¶
子瀨想屬任公釣誰謂古今殊異世可同調¶
　　新安江水至清淺深見底貽京邑游好(沈約/)¶
眷言訪舟客兹川信可珍洞澈隨深淺皎鏡無冬春千¶
仭寫喬樹百丈見游鱗滄浪有時濁清濟涸無津豈若¶
乘斯去俯映石磷磷紛吾隔囂滓寧假濯衣巾願以潺¶
湲水沾君纓上塵¶
　　嚴陵瀨(任昉/)¶
羣峯此峻極參差百重嶂清淺既漣漪激石復奔壯神¶
<pb:KR4h0036_WYG_001-2a>¶
物徒有造終然莫能仗¶
　　贈郭桐廬出溪口見候余既未至郭仍進邨維舟¶
　　久之郭生方至¶
朝發富春渚蓄意忍相思涿令行春反冠葢益川坻望¶
久方來萃悲懽不自持滄江路窮此湍險方自兹疊嶂¶
易成響重以夜猨悲客心幸自弭中道遇心期親好自¶
斯絶孤游從此辭¶
　　清溪二首(李白/)¶
<pb:KR4h0036_WYG_001-2b>¶
清溪清我心水色異諸水借問新安江見底何如此人¶
行明鏡中鳥度屏風裏向晚猩猩啼空悲逺遊子¶
清溪勝桐廬水木有佳色山貎日髙古石容天傾側綵¶
鳥昔未名白猿初相識不見同懷人對之空歎息¶
　　經七里瀨(孟浩然/)¶
予奉垂堂誡千金非所輕為多山水樂頻作泛舟行五¶
岳追尚子三湘弔屈平湖經洞庭闊江入新安清復聞¶
嚴陵瀨乃在此川路湍嶂數百里沿洄非一趣彩翠相¶
<pb:KR4h0036_WYG_001-3a>¶
氤氲别流亂奔注釣磯平可坐苔磴滑難步猨飲石下¶
潭鳥還日邊樹觀竒恨來晚倚櫂惜將暮揮手弄潺湲¶
從兹洗塵慮¶
　　至七里灘作(李嘉祐/)¶
遷客投於越臨江淚滿衣獨隨流水逺轉覺故人稀萬¶
木迎秋序千峯駐晚暉行舟猶未已惆悵暮潮歸¶
　　入睦州分水路憶劉長卿¶
北闕忤明主南方隨白雲沿洄灘草色應接海鷗羣建¶
<pb:KR4h0036_WYG_001-3b>¶
徳潮已盡新安江又分回看嚴子瀨朗詠謝安文雨過¶
暮山碧猿吟秋日曛呉洲不可到刷鬢為思君¶
　　送張十八歸桐廬(劉長卿/)¶
歸人乘野艇帶月過江邨正落寒潮水相隨夜到門¶
　　卻歸睦州至七里灘下作¶
南歸猶謫官獨上子陵灘江樹臨洲晚沙禽對水寒山¶
開斜照在石淺亂流難惆悵梅花發年年此路看¶
　　對酒寄嚴維¶
<pb:KR4h0036_WYG_001-4a>¶
陋巷喜陽和衰顔對酒歌懶從華髪亂閒任白雲多郡¶
簡容垂釣家貧學弄梭門前七里瀨早晚子陵過¶
　　睦州送尊師醮畢還越¶
吹簫江上晚惆悵别茅君蹋火能飛雪登(一作/吞)刀入(一/作)¶
(吐/)白雲晨香永日在夜磬滿山聞揮手桐溪路無情水¶
亦分¶
　　按覆後貶官赴睦州奉贈苗侍郎制使¶
地逺心難達時危謗易成羊腸留覆轍虎口脱餘生直¶
<pb:KR4h0036_WYG_001-4b>¶
氏偷金枉于家決獄明一言知已重片義殺身輕日(一/作)¶
(月/)下人誰憶天涯客獨行年光銷蹇步秋氣入衰情建¶
業(一作/禪)知何在長江問去程孤舟百口淚萬里一猿聲¶
落日看鄉路空山向郡城豈令寃積氣千古在長平¶
　　新安江送陸灃歸江隂¶
新安路人來去蚤潮復晚潮明日知何處潮水無情亦¶
解歸自憐長在新安住¶
　　酬皇甫侍御見寄時前相國姑臧公初臨郡¶
<pb:KR4h0036_WYG_001-5a>¶
離别江南北汀洲葉再黄路遥雲共水砧逈月如霜嵗¶
儉依仁政年衰憶故鄉佇君宣室召漢法倚張綱¶
　　酬張履雪夜發桐廬訪别途中苦寒之作¶
扁舟乘興客不憚苦寒行晚暮相依分江湖欲别情水¶
聲冰下咽沙路雪中平舊劒鋒鋩盡應嫌脱贈輕¶
　　余浦橋月下重游¶
秋風颯颯鳴條風月相和寂寥黄葉一離一别青山暮¶
暮朝朝空江漸出亭岸老樹猶依斷橋明日行人已逺¶
<pb:KR4h0036_WYG_001-5b>¶
空餘淚滴回潮¶
　　七里灘重送嚴維¶
秋風渺渺水空波越客孤舟欲榜歌手折衰楊悲老别¶
故人零落已無多¶
　　赴新安贈别梁侍御¶
新安君莫問此路水雲深江海無行蹟孤舟何處尋青¶
山空向淚白日豈知心縱有餘生在終傷老病侵¶
　　酬李穆見寄¶
<pb:KR4h0036_WYG_001-6a>¶
孤舟相訪至天涯萬轉雲山路更賒欲埽柴門迎逺客¶
青苔黄葉滿貧家¶
　　新安江奉送穆諭徳歸朝賦得行字¶
九重宣室召萬里建溪行事直皇天在歸遲白髪生用¶
才身復起覩聖眼猶明離别寒江上潺湲若有情¶
　　題元録事開元寺所居¶
幽居蘿薜情髙卧紀綱行鳥散秋鷹下人閒春草生冒¶
嵐歸野寺收印出山城今日新安郡因君水更清¶
<pb:KR4h0036_WYG_001-6b>¶
　　送張栩扶侍之睦州¶
遥憶新安舊扁舟復卻還淺深看水石來徃逐雲山入¶
縣餘花在過門故柳閒東征隨子去皆隠薜蘿間¶
　　奉使新安自桐廬縣經嚴陵釣臺宿七里灘下寄¶
　　使院諸公¶
悠然釣臺下懷古時一望江水自潺湲行人獨惆悵新¶
安從此始桂楫方蕩漾回轉百里間青山千萬狀連崖¶
去不斷對嶺遥相向夾岸黛秋色沈沈渌波上夕陽留¶
<pb:KR4h0036_WYG_001-7a>¶
古木水鳥拂寒浪月下扣舷聲烟中采菱唱猶憐負羈¶
束未暇依清曠牽役徒自勞近名非取尚何時故山裏¶
卻醉松花釀回首惟白雲孤舟誰復訪¶
　　嚴陵釣臺送李康成赴江東使¶
潺湲子陵瀨彷彿如在目七里人已非千年水空渌新¶
安江上孤颿逺應逐楓林萬餘轉古臺落日自蕭條寒¶
水無波更清淺臺上漁竿不復持卻令猿鳥向人悲灘¶
聲山翠至今在遲爾行船晚泊時¶
<pb:KR4h0036_WYG_001-7b>¶
　　使還七里瀨下逢薛承規赴江南貶¶
遷客歸人醉晚寒孤舟暫泊子陵灘憐君更去三千里¶
落日青山江上看¶
　　重别嚴維¶
月色今宵最明庭閒夜久天清愁寂多年左宦殷勤逺¶
别深情溪臨修竹烟色風落髙梧雨聲耿耿相看不寐¶
遥聞曉杵山城¶
新安非欲掛颿過海内如君有幾多醉裏别時秋水色¶
<pb:KR4h0036_WYG_001-8a>¶
老人南望一狂歌¶
　　寄劉員外(皇甫曽/)¶
南憶新安郡千山帶夕陽斷猿知夜久秋草助江長鬢¶
髪應成素青松獨見霜愛才稱漢主題柱待田郎¶
　　發桐廬先寄劉八丈員外(李穆/)¶
處處雲山無盡時桐廬南望轉參差舟人莫道新安近¶
欲上潺湲行自遲¶
　　耶溪書懷寄劉長卿員外寓睦州(秦系/)¶
<pb:KR4h0036_WYG_001-8b>¶
時人多笑樂幽棲晚起閒行獨杖藜雲色巻舒前後嶺¶
藥苗新舊兩三畦偶逢野果將呼子屢折荆釵亦為妻¶
擬共釣竿長徃復嚴陵灘上勝耶溪¶
　　寄皇甫湜(韓愈/)¶
敲門驚晝睡問報睦州吏手把一封書上有皇甫字拆¶
書放牀頭涕與涙垂泗昏昏還就枕罔罔夢相值悲哉¶
無竒術安得生兩翅¶
　　送皇甫湜赴舉(馬異/)¶
<pb:KR4h0036_WYG_001-9a>¶
馬蹄聲特特去入天子國借問去是誰秀才皇甫湜含¶
吐一腹文八音兼五色主文有崔李郁郁為朝徳青銅¶
鏡必明朱絲繩必直稱意太平年願子長相憶¶
　　贈施肩吾(張籍/)¶
世間漸覺無多事雖得空名未著身合取藥成相待喫¶
不須先作上天人¶
　　送施肩吾東歸¶
知君本是烟霞客被薦因來城闕間世業偏臨七里瀨¶
<pb:KR4h0036_WYG_001-9b>¶
仙游多在四明山蚤聞詩價傳人徧新得科名到處閒¶
惆悵灞亭相送去雲中琪樹不同攀¶
　　西山即事奉寄故園徐處士(施肩吾/)¶
僕作江西少施氏君為城北老徐翁詩篇憶昔歡相接¶
顔貎如今恨不同世界盡憂蔬上露時人皆怕燭前風¶
唯余獨慕神仙道芥子雖窮夀不窮¶
　　桐廬㕔覩論事叟¶
擾擾㕔前走羸瘵中有老人扶杖拜天公霹靂耳不聞¶
<pb:KR4h0036_WYG_001-10a>¶
猶為子孫爭地界¶
　　秋日桐江送裵秀才歸淮南¶
怪來頻起詠刀頭桐樹枝邊一葉秋又向江南别才子¶
卻將風景過揚州¶
　　題釣臺蘭若¶
山僧不釣臺下魚幾年空寄臺邊坐有時手把乾松枝¶
沿江乞得沙上火¶
　　歸分水留贈王少府¶
<pb:KR4h0036_WYG_001-10b>¶
仙吏飲冰多玉聲新詩麗句遺狂生不愁日暮歸山去¶
故把隋珠入夜行¶
　　過桐廬場鄭判官¶
滎陽鄭君游説餘偶因𣙜茗來桐廬幽竒山水引髙步¶
暐&KR0110;風光隨使車算緍百萬日不虚吏人叢裏唯簿書¶
眼前横掣斷犀劒心中暗轉靈虵珠有時退公兼退食¶
一尊長在朱軒側胡商大鼻左右趨趙妾細眉前後直¶
醉來引客上紅樓面前一道桐溪流登臨山色在掌内¶
<pb:KR4h0036_WYG_001-11a>¶
指㸃霞光隨杖頭東郭野人慵櫛沐使將破履升華屋¶
數杯酩酊不得歸樓中便葢江雲宿卻被江雲濕我衣¶
賴君借我貂襜歸¶
　　夏日過從叔幽居¶
且將一葉繫垂楊門對清溪夏日長林下喜逢青竹巷¶
局邊輸卻紫羅囊碧蹄駿馬銜芻細紅粉佳人挈榼香¶
伯仲歴官年盡少那知不笑漢馮唐¶
　　贈族叔處士¶
<pb:KR4h0036_WYG_001-11b>¶
我家名士已無求若見翔鴻便舉頭紫石巖邊吟繡段¶
青苔紙上落銀鈎髙人酒席稱無醉細字經書讀未休¶
定是仙山足靈藥年過八十轉風流¶
　　游安禪寺(徐凝/)¶
欲到安禪游聖㮣先觀湧塔出香城樓臺有日連雲漢¶
壑谷無年斷水聲倚竹並肩青玉立上橋如蹋白虹行¶
傷嗟置寺碑交碎不見梁朝施主名¶
　　新定途中(杜牧/)¶
<pb:KR4h0036_WYG_001-12a>¶
無端偶效張文紀下杜鄉園别五秋重過江南更千里¶
萬山深處一孤舟¶
　　睦州四韻¶
州在釣臺邊溪山實可憐有家皆掩映無處不潺湲好¶
樹鳴幽鳥晴樓入野烟殘春杜陵客中酒落花前¶
　　題新定八松院小石¶
雨滴珠璣碎苔生紫翠重故闗何日到且看小三峯¶
　　寄内兄和州崔員外十二韻¶
<pb:KR4h0036_WYG_001-12b>¶
歴陽崔太守何日不含情恩義同鍾李塤篪實弟兄光¶
塵能混合擘畫最分明臺閣仁賢譽閨門孝友聲西方¶
像教毁南海繡衣行金橐寧回顧珠簞肯一棖祇宜裁¶
宻詔何自取專城進退無非道回翔必有名好風初婉¶
軟離思苦縈盈金馬舊游貴桐廬春水生雨侵寒牖夢¶
梅引凍醪傾共祝中興主髙歌倡太平¶
　　丹水¶
何事苦縈回離腸不自裁恨聲隨夢去春態逐雲來沈¶
<pb:KR4h0036_WYG_001-13a>¶
定藍光澈喧盤粉浪開翠巖三百尺誰作子陵臺¶
　　郡中有懷寄上睦州員外十三兄歙州刺史邢羣¶
城枕溪流淺更斜麗譙連帶邑人家經冬野菜青青色¶
未臘山梅樹樹花雖免瘴雲生嶺上永無京信到天涯¶
如今嵗晏從羈滯心喜彈冠事不賒¶
　　正初奉酬¶
翠巖千尺倚溪斜曽得嚴光作釣家越嶂逺分丁字水¶
臘梅遲見二年花明時刀尺君須用幽處田園我有涯¶
<pb:KR4h0036_WYG_001-13b>¶
一壑風烟陽羡里解龜休去路非賒¶
　　秋晚蚤發新定¶
解印書千軸重陽酒百缸涼風滿紅樹曉月下秋江巖¶
壑㑹歸去塵埃終不降懸纓未敢濯嚴瀨碧淙淙¶
　　除官歸京睦州雨霽¶
秋半呉天霽清凝萬里光水聲侵笑語嵐翠撲衣裳逺¶
樹凝羅帳孤雲認粉囊溪山侵兩越時節到重陽顧我¶
能甘賤無由得自强悞曽公觸尾不敢夜循牆豈意籠¶
<pb:KR4h0036_WYG_001-14a>¶
飛鳥還歸錦帳郎網今開傅燮書舊識黄香姹女真虚¶
語饑兒欲一行淺深須揭厲休更學張綱¶
　　夜泊桐廬先寄蘇臺盧郎中¶
水檻桐廬館歸舟繋石根笛吹孤戍月犬吠隔溪邨十¶
載違清義幽懷未一論蘇臺菊花節何處與開尊¶
　　嚴陵釣臺下作(權徳輿/)¶
絶頂聳蒼翠清湍石磷磷先生晦其中天子不得臣心¶
靈棲顥元纓冕猶緇塵不樂禁中卧卻歸江上春潛驅¶
<pb:KR4h0036_WYG_001-14b>¶
東漢風日使薄者醇焉用佐天下持此報故人則知大¶
賢心不獨私其身弛張有深致耕釣陶天真奈何清風¶
後擾擾論屈伸交情同市道利欲相紛綸我行訪遺臺¶
仰古懷逸民矰繳鴻鵠逺雪霜松桂新江沈去不窮山¶
色陵秋旻人世自今古清輝煦無垠¶
　　宿桐廬館同崔存度醉後作(白居易/)¶
江海漂漂共旅游一尊相勸㪚窮愁夜深醒後愁還在¶
雨滴梧桐山館秋¶
<pb:KR4h0036_WYG_001-15a>¶
　　憑李睦州訪徐凝山人凝即睦州之民也¶
郡守輕詩客鄉人薄釣翁解憐徐處士唯有李郎中¶
　¶
　¶
　¶
　¶
　¶
　¶
<pb:KR4h0036_WYG_001-15b>¶
　¶
　¶
　¶
　¶
　¶
　¶
　¶
　嚴陵集巻一¶
